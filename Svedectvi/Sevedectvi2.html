---
layout: template.njk
---
  <section class="Odstavec3">
    <p><a href="#" onclick="history.back(); return false;">&larr; Zpět</a></p>
      <h1 class="text9">Jak jsem poznala Boha</h1>
        <h3>Anna Zavaďáková </h3>
          <p>Začalo to tím, že&nbspjsem při poslechu chval v parku nemohla zastavit pláč. Najednou mě něco oslovilo, a&nbspjá tomu nerozuměla. Nechápala jsem, proč řvu jak želva. Nedalo mi to a&nbsppřišla jsem na&nbspshromáždění. Když jsem odcházela, cítila jsem se lehčí. Měla jsem takový ten pocit, že&nbspje vše, jak má být. Slovo pastora mě oslovilo, ale nebylo v&nbsptom nic „nadpřirozeného“. Přesto se mě depresivní stavy spojené s&nbsppředchozím náročným životním obdobím začaly postupně pouštět. 
            Racionálně vzato to bylo všechno tak bláznivé, ale ten pocit někde uvnitř mě samotné byl skutečný a&nbspnedalo se nevěnovat mu pozornost. Nechápala jsem, proč by se dnes Ježíšovo ukřižování mělo kohokoli týkat nebo dokonce proč by se mělo týkat mě osobně. Ježíš pro mě do&nbspté doby byl historickou postavou a&nbspchlápkem, který visí zubožený na&nbspkříži ve&nbspstudených kostelech všude na světě. 
            Nechápala jsem. Kdekdo v&nbsphistorii se obětoval za&nbspdruhé. Nedávalo to smysl! Ale přesto se ve&nbspmně odehrávalo něco nového. Vyslechla jsem svědectví několika lidí ve&nbspsboru a taky se hodně ptala. 
            Nevzpomínám si na&nbspten konkrétní moment, ale najednou jsem věděla, že&nbspje to pravda. V&nbspjednu chvíli jsem si prostě byla jistá. A&nbspjakmile jsem to vyznala, Bůh to začal potvrzovat. Začal dělat tolik dobrých věcí, až jsem se začala stydět, že&nbspse mi najednou tolik dobrých věcí děje. Někde v&nbspkoutku duše jsem neustále očekávala fakturu, kde za&nbspto budu muset zaplatit.
            Začalo mi docházet, kolik „náhod“ z&nbspdřívějšího života nebylo pouhou náhodou, osudem nebo štěstím. Byl to Boží plán. Uvědomila jsem si, jak mě Pán miluje dokonce celou tu dobu, co jsem ho neznala. Kolikrát mě zachránil, aniž bych tušila, že&nbspto byl On.  A&nbspto mě dostává! Ještě dnes. A&nbspkaždý den jsem z&nbsptoho naměkko, jen na&nbspto vzpomenu.                        
          </p>
  </section>
