<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/KCPlzen/style.css">
    <link rel="preconnect" href="https://fonts.googleapis.com">
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Roboto:ital,wght@1,100;1,300;1,400;1,700&display=swap" rel="stylesheet">
    <title>Svědectví</title>
</head>
<body>
  <header class="topnav">
    <nav class="navbar2">
        <a href="#" onclick="history.back(); return false;">&larr; Zpět</a>
  </nav>
    </header>
  <section class="Odstavec3">
      <h2 class="text9">Bůh mě nikdy neopustil!</h2>
        <h3>Týna Kulajtová</h3>
          <p>Do Křesťanského centra Plzeň jsem přišla v říjnu roku 2022. Do té doby jsem o křesťanství měla pouze zkreslené povědomí, které vycházelo z médií a názorů mého okolí. Pamatuji si, že tamější atmosféra mě zcela jedinečně oslovila. Cítila jsem se, jako bych konečně našla místo, kam patřím.
            Po pár týdnech, 16. 11. 2022, jsem se rozhodla vydat svůj život Ježíši. Změna byla patrná hned následujícího rána, kdy jsem se vzbudila s pocitem naprostého klidu a pokoje. Do té doby jsem roky zápasila s úzkostmi, depresemi, a každé následující ráno pro mě bylo utrpením.
            Ačkoli pro mě nadcházející měsíce nebyly vždy růžové a stalo se, že jsem se na několik měsíců vzdálila, zažila jsem setkání, které mi otevřelo oči.
            Stalo se to jednoho nedělního večera, kdy jsem usnula během učení se. Vše začalo sny, které ve mně vzbouzely zmatení a nejistotu, a pokračovalo to spánkovou paralýzou. Během tohoto stavu jsem se nedokázala pohnout, a zatímco jsem propadala panice a zoufalství z toho, že to nemá konce, viděla jsem, že v mém pokoji nejsem sama. Pamatuji si temnou postavu, která procházela kolem mé postele. Hned na to začaly přicházet vzpomínky, které ve mně zanechaly hluboká zranění. V ten moment se přímo před mýma očima rozlila oslňující záře, v níž jsem spatřila siluetu postavy s rozpřaženými pažemi a vše ustalo. Konečně jsem se mohla nadechnout.
            To se stalo v době, kdy jsem nedocházela na shromáždění a bojovala jsem sama se sebou. Ačkoli jsem Boží přítomnost neprožívala, Bůh tam byl se mnou a zachránil mě ve chvíli, kdy jsem si myslela, že už jsem ztracená.                                  
          </p>
  </section>
  <script src="index.js"></script>
</body>
</html>